<!DOCTYPE html>
<html lang="cs">
<head>
<meta charset="UTF-8">
<meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>VoiceToggle 1.7.0</title>
</head>
<body>
<h1>VoiceToggle</h1>
<h2>Úvod</h2>
<p>Doplněk VoiceToggle pro odečítač obrazovky NVDA umožňuje předvolit si libovolné množství hlasů v jeho nastavení, a poté se mezi těmito hlasy můžete kdykoliv rychle přepínat v kruhu pomocí jednoduché a jediné klávesové zkratky NVDA + Alt + V .</p>
<h2>Ukázkový příklad</h2>
<p>Řekněme, že mluvíte česky a anglicky. Pak si můžete v nastavení doplňku VoiceToggle přidat dva hlasy, jak je popsáno níže, jeden s českou a druhý s anglickou výslovností. Poté se můžete kdykoliv přepínat mezi těmito dvěma hlasy pomocí jediné, jednoduché a pohodlné klávesové zkratky NVDA + Alt + V místo toho, abyste museli pracně používat kruh nastavení hlasového výstupu, dialog nastavení hlasového výstupu nebo měnit hlasový výstup v kategorii řeč pomocí dialogu nastavení NVDA.</p>
<h2>Konfigurace hlasů</h2>
<p>Následujícím postupem můžete přes nastavení VoiceToggle předvolit hlasy, mezi kterými se má VoiceToggle přepínat:</p>
<ol>
<li>Stisknutím kláves NVDA + N otevřete nabídku NVDA.</li>
<li>Zvolte podnabídku "Možnosti".</li>
<li>Zvolte položku "Nastavení".</li>
<li>Přejděte do kategorie "VoiceToggle". Otevře se karta nastavení doplňku VoiceToggle a seznam hlasů  bude obsahovat pouze aktuální hlas.</li>
<li>Chcete-li do seznamu hlasů přidat další hlas, otevřete dialogové okno pro přidání hlasu  pomocí tlačítka "Přidat hlas”.</li>
<li>Pomocí prvního rozbalovacího políčka vyberte nejprve požadovaný hlasový výstup, a poté pomocí druhého rozbalovacího políčka vyberte požadovaný hlas v rámci zvoleného hlasového výstupu, který chcete přidat, a stiskněte tlačítko "Přidat". Právě přidaný hlas se objeví v seznamu hlasů za aktuálně vybranou položkou v seznamu.</li>
<li>Nezapomeňte provedené nastavení uložit stisknutím tlačítka "OK" nebo "Použít" na konci dialogového okna nastavení NVDA.</li>
</ol>
<h2>Další nastavení</h2>
<p>Můžete ovlivnit, jestli změna aktuálního hlasu prostřednictvím kruhu nastavení hlasového výstupu, dialogu nastavení hlasového výstupu nebo pomocí kategorie řeč v dialogu nastavení NVDA také odpovídajícím způsobem aktualizuje hlas předvolený v nastavení VoiceToggle. Toto lze ovlivnit v nastavení VoiceToggle přes zaškrtávací políčko "Aktualizovat hlas při jeho změně přes nastavení řeči samotného NVDA".</p>
<h2>Zapamatování si hlasů pro jednotlivé aplikace</h2>
<p>Řekněme, že chcete procházet webové stránky  v angličtině, ale poznámky a veškerou další práci chcete dělat v češtině. V takovém případě je možné docílit zapamatování si naposledy použitého hlasu pro vybrané aplikace. Když například přepnete do prohlížeče Google Chrome, hlas se automaticky přepne na naposledy použitý hlas v této aplikaci, například do angličtiny. Když se pak vrátíte do jiné aplikace, například do aplikace Microsoft Word, abyste si zapsali poznámky v češtině, tak se hlas přepne zpět na tento výchozí český hlas. Toto chování je umožněno díky funkci konfiguračních profilů dostupné v NVDA.</p>
<p>Chcete-li nastavit určitou aplikaci tak, aby si pamatovala v ní naposledy použitý hlas, tak postupujte podle následujících kroků:</p>
<ol>
<li>Přepněte se do dané aplikace, například do prohlížeče Google Chrome.</li>
<li>Stisknutím kláves NVDA + N otevřete nabídku NVDA.</li>
<li>Vyberte položku "Konfigurační profily".</li>
<li>Stiskněte tlačítko "Nový".</li>
<li>Přejděte na přepínač pojmenovaný jako "Aktivace" v seskupení "Použít tento profil pro" a přepněte jej pomocí šipky dolů na hodnotu "Aktuální aplikace".</li>
<li>Vytvoření konfiguračního profilu potvrďte tlačítkem "OK".</li>
</ol>
<h2>Změna klávesové zkratky pro přepínání hlasů</h2>
<p>Následujícím způsobem lze výchozí klávesovou zkratku NVDA + Alt + V pro přepínání hlasů případně změnit na jinou vámi více vyhovující zkratku:</p>
<ol>
<li>Stisknutím kláves NVDA + N otevřete nabídku NVDA.</li>
<li>Zvolte podnabídku "Nastavení".</li>
<li>Vyberte položku "Klávesové příkazy".</li>
<li>Do editačního pole "Filtrovat podle" zadejte "následující hlas".</li>
<li>Ve stromovém zobrazení přejděte na položku "Přepne na následující hlas” v kategorii "Různé".</li>
<li>Aktivujte tlačítko "Přidat", poté stiskněte požadovanou klávesovou zkratku a potvrďte klávesou Enter.</li>
<li>Přidání zkratky potvrďte tlačítkem "OK".</li>
</ol>
<h2>Historie verzí</h2>
<p><a href="https://github.com/adamsamec/VoiceToggle/blob/main/Changelog.md">Historii verzí doplňku VoiceToggle lze zobrazit v angličtině zde</a>.</p>
<h2>Zpětná vazba a kontakt</h2>
<p>Shledáte-li nějaké nedostatky, případně máte-li nápady na zlepšení doplňku VoiceToggle nebo jiné komentáře, tak vám budu naslouchat na emailové adrese <a href="mailto:adam.samec@gmail.com">adam.samec@gmail.com</a></p>
<p>Využít můžete také možností <a href="https://github.com/adamsamec/VoiceToggle">repositáře doplňku VoiceToggle na serveru GitHub</a>, například tamní <a href="https://github.com/adamsamec/VoiceToggle/issues">nahlašování chyb</a>.</p>
<h2>Licence</h2>
<p>Doplněk VoiceToggle je dostupný pod licencí GNU General Public License version 2.0.</p>
</body>
</html>